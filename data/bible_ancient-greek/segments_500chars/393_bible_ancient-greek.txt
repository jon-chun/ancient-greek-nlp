διὰ τί; ὅτι οὐκ ἐκ πίστεως ἀλλʼ ὡς ἐξ ἔργων·
 
 προσέκοψαν
 τῷ λίθῳ τοῦ προσκόμματος, 
 
 καθὼς γέγραπται
 Ἰδοὺ τίθημι ἐν Σιὼν λίθον προσκόμματος καὶ πέτραν σκανδάλου, καὶ ὁ πιστεύων ἐπʼ αὐτῷ οὐ καταισχυνθήσεται. 
 Ἀδελφοί, ἡ μὲν εὐδοκία τῆς ἐμῆς καρδίας καὶ ἡ δέησις

πρὸς τὸν θεὸν ὑπὲρ αὐτῶν εἰς σωτηρίαν.
 
 μαρτυρῶ γὰρ

αὐτοῖς ὅτι ζῆλον θεοῦ ἔχουσιν· ἀλλʼ οὐ κατʼ ἐπίγνωσιν,
 
 ἀγνοοῦντες γὰρ τὴν τοῦ θεοῦ δικαιοσύνην,

καὶ τὴν ἰδίαν

ζητοῦντες στῆσαι, τῇ δικαιοσύνῃ τοῦ θεοῦ οὐχ ὑπετάγησαν·
 
 τέλος γὰρ νόμου Χριστὸς εἰς δικαιοσύνην παντὶ τῷ

πιστεύοντι.
 
 Μωυσῆς γὰρ γράφει ὅτι τὴν δικαιοσύνην

τὴν ἐκ νόμου
 ὁ ποιήσας ἄνθρωπος ζήσεται ἐν 
 αὐτῇ.
 
 
 ἡ δὲ ἐκ πίστεως δικαιοσύνη οὕτως λέγει
 Μὴ εἴπῃς 
 ἐν τῇ

καρδίᾳ σου
 Τίς ἀναβήσεται εἰς τὸν οὐρανόν; 
 τοῦτʼ ἔστιν

Χριστὸν καταγαγεῖν·
 
 ἤ
 Τίς καταβήσεται εἰς τὴν ἄβυσσον; 
 τοῦτʼ ἔστιν Χριστὸν ἐκ νεκρῶν ἀναγαγεῖν.
 
 ἀλλὰ

τί λέγει;
 Ἐγγύς σου τὸ ῥῆμά ἐστιν, ἐν τῷ στόματί σου καὶ ἐν τῇ καρδίᾳ σου· 
 τοῦτʼ ἔστιν τὸ ῥῆμα τῆς πίστεως ὃ