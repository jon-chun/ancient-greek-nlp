παροργισμῷ ὑμῶν,
 
 μηδὲ δίδοτε τόπον τῷ διαβόλῳ.
 
 ὁ κλέπτων μηκέτι κλεπτέτω,

μᾶλλον δὲ κοπιάτω ἐργαζόμενος

ταῖς χερσὶν τὸ ἀγαθόν, ἵνα ἔχῃ μεταδιδόναι τῷ χρείαν

ἔχοντι.
 
 πᾶς λόγος σαπρὸς ἐκ τοῦ στόματος ὑμῶν μὴ

ἐκπορευέσθω, ἀλλὰ εἴ τις ἀγαθὸς πρὸς οἰκοδομὴν τῆς

χρείας, ἵνα δῷ χάριν τοῖς ἀκούουσιν.
 
 καὶ μὴ λυπεῖτε τὸ

πνεῦμα τὸ ἅγιον τοῦ θεοῦ, ἐν ᾧ ἐσφραγίσθητε εἰς ἡμέραν

ἀπολυτρώσεως.
 
 πᾶσα πικρία καὶ θυμὸς καὶ ὀργὴ καὶ

κραυγὴ καὶ βλασφημία ἀρθήτω ἀφʼ ὑμῶν σὺν πάσῃ κακίᾳ.
 
 γίνεσθε [δὲ] εἰς ἀλλήλους χρηστοί, εὔσπλαγχνοι, χαριζόμενοι

ἑαυτοῖς καθὼς καὶ ὁ θεὸς ἐν Χριστῷ ἐχαρίσατο

ὑμῖν. 
 γίνεσθε οὖν μιμηταὶ τοῦ θεοῦ, ὡς τέκνα ἀγαπητά,