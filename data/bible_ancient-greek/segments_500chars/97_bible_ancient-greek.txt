Μαριάμ Ἰδοὺ ἡ δούλη Κυρίου· γένοιτό μοι κατὰ τὸ ῥῆμά

σου.

καὶ ἀπῆλθεν ἀπʼ αὐτῆς ὁ ἄγγελος. 
 Ἀναστᾶσα

δὲ Μαριὰμ ἐν ταῖς ἡμέραις ταύταις ἐπορεύθη εἰς

τὴν ὀρινὴν μετὰ σπουδῆς εἰς πόλιν Ἰούδα, 
 καὶ εἰσῆλθεν

εἰς τὸν οἶκον Ζαχαρίου καὶ ἠσπάσατο τὴν Ἐλεισάβετ. 
 καὶ ἐγένετο ὡς ἤκουσεν τὸν ἀσπασμὸν τῆς Μαρίας ἡ

Ἐλεισάβετ, ἐσκίρτησεν τὸ βρέφος ἐν τῇ κοιλίᾳ αὐτῆς, καὶ

ἐπλήσθη πνεύματος ἁγίου ἡ Ἐλεισάβετ, 
 καὶ ἀνεφώνησεν

κραυγῇ μεγάλῃ καὶ εἶπεν Εὐλογημένη σὺ ἐν γυναιξίν,

καὶ εὐλογημένος ὁ καρπὸς τῆς κοιλίας σου. 
 καὶ πόθεν

μοι τοῦτο ἵνα ἔλθῃ ἡ μήτηρ τοῦ κυρίου μου πρὸς ἐμέ; 
 ἰδοὺ γὰρ ὡς ἐγένετο ἡ φωνὴ τοῦ ἀσπασμοῦ σου εἰς τὰ

ὦτά μου, ἐσκίρτησεν ἐν ἀγαλλιάσει τὸ βρέφος ἐν τῇ

κοιλίᾳ μου. 
 καὶ μακαρία ἡ πιστεύσασα ὅτι ἔσται τελείωσις