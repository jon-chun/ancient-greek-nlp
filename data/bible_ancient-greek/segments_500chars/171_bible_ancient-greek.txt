αὐτῷ ὁ θεός Ἄφρων, ταύτῃ τῇ νυκτὶ τὴν ψυχήν σου αἰτοῦσιν

ἀπὸ σοῦ· ἃ δὲ ἡτοίμασας,

τίνι ἔσται; 
 [Οὕτως ὁ θησαυρίζων

αὑτῷ καὶ μὴ εἰς θεὸν πλουτῶν.] 
 Εἶπεν

δὲ πρὸς τοὺς μαθητὰς [αὐτοῦ] Διὰ τοῦτο λέγω ὑμῖν,

μὴ μεριμνᾶτε τῇ ψυχῇ τί φάγητε, μηδὲ τῷ σώματι [ὑμῶν]

τί ἐνδύσησθε. 
 ἡ γὰρ ψυχὴ πλεῖόν ἐστιν τῆς τροφῆς καὶ

τὸ σῶμα τοῦ ἐνδύματος. 
 κατανοήσατε τοὺς κόρακας ὅτι

οὐ σπείρουσιν οὐδὲ θερίζουσιν, οἷς οὐκ ἔστιν ταμεῖον

οὐδὲ ἀποθήκη, καὶ ὁ θεὸς τρέφει αὐτούς· πόσῳ μᾶλλον

ὑμεῖς διαφέρετε τῶν πετεινῶν. 
 τίς δὲ ἐξ ὑμῶν μεριμνῶν

δύναται ἐπὶ τὴν ἡλικίαν αὐτοῦ προσθεῖναι πῆχυν; 
 εἰ οὖν

οὐδὲ ἐλάχιστον δύνασθε, τί περὶ τῶν λοιπῶν μεριμνᾶτε;