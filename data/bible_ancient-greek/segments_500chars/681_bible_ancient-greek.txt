ὑποδεξαμένη τοὺς ἀγγέλους καὶ ἑτέρᾳ ὁδῷ ἐκβαλοῦσα;
 
 ὥσπερ τὸ σῶμα χωρὶς πνεύματος νεκρόν ἐστιν, οὕτως

καὶ ἡ πίστις χωρὶς ἔργων νεκρά ἐστιν. 
 Μὴ πολλοὶ διδάσκαλοι γίνεσθε, ἀδελφοί μου, εἰδότες

ὅτι μεῖζον κρίμα λημψόμεθα·
 
 πολλὰ γὰρ πταίομεν ἅπαντες.

εἴ τις ἐν λόγῳ οὐ πταίει, οὗτος τέλειος ἀνήρ, δυνατὸς

χαλιναγωγῆσαι καὶ ὅλον τὸ σῶμα.
 
 εἰ δὲ τῶν ἵππων τοὺς

χαλινοὺς εἰς τὰ στόματα βάλλομεν εἰς τὸ πείθεσθαι

αὐτοὺς ἡμῖν,

καὶ ὅλον τὸ σῶμα αὐτῶν μετάγομεν·
 
 ἰδοὺ

καὶ τὰ πλοῖα, τηλικαῦτα ὄντα καὶ ὑπὸ ἀνέμων σκληρῶν

ἐλαυνόμενα, μετάγεται ὑπὸ ἐλαχίστου πηδαλίου ὅπου ἡ

ὁρμὴ τοῦ εὐθύνοντος βούλεται·
 
 οὕτως καὶ ἡ γλῶσσα

μικρὸν μέλος ἐστὶν καὶ μεγάλα αὐχεῖ. ἰδοὺ ἡλίκον πῦρ