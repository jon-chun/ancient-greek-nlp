καὶ μεμαρτύρηκε τῇ ἀληθείᾳ· 
 ἐγὼ δὲ οὐ

παρὰ ἀνθρώπου τὴν μαρτυρίαν λαμβάνω, ἀλλὰ ταῦτα λέγω

ἵνα ὑμεῖς σωθῆτε. 
 ἐκεῖνος ἦν ὁ λύχνος ὁ καιόμενος καὶ

φαίνων, ὑμεῖς δὲ ἠθελήσατε ἀγαλλιαθῆναι πρὸς ὥραν ἐν

τῷ φωτὶ αὐτοῦ· 
 ἐγὼ δὲ ἔχω τὴν μαρτυρίαν μείζω τοῦ

Ἰωάνου, τὰ γὰρ ἔργα ἃ δέδωκέν μοι ὁ πατὴρ ἵνα τελειώσω

αὐτά, αὐτὰ τὰ ἔργα ἃ ποιῶ, μαρτυρεῖ περὶ ἐμοῦ ὅτι ὁ

πατήρ με ἀπέσταλκεν, 
 καὶ ὁ πέμψας με πατὴρ ἐκεῖνος

μεμαρτύρηκεν περὶ ἐμοῦ. οὔτε φωνὴν αὐτοῦ πώποτε ἀκηκόατε

οὔτε εἶδος αὐτοῦ ἑωράκατε, 
 καὶ τὸν λόγον αὐτοῦ